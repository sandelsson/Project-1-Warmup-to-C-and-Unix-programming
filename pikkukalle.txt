Tapahtui koulussa eräällä oppitunnilla. Pikku-Liisa sanoi: Opettaja! Opettaja! Kalle pieraisi. Opettaja sanoi: Hiljaa! Pikku-Liisa sanoi: Ei kun kovaa!
Pikku-Kalle meni kauppaan. Hän osti sieltä kurkun, kananmunia ja kaksisataa grammaa maksaa. Kaupasta poistuttuaan auto töytäisi Pikku-Kallen kumoon suojatiellä. Hätääntynyt autoilija säntäsi autostaan ulos, ja kysyi Pikku-Kallelta tämän vointia. Pikku-Kalle vastasi:"Kurkku meni poikki, munat meni rikki ja maksa lensi ulos."
Pikku-Kalle jäi auton alle matkalla kotiin jääkiekkomaaottelusta. Kuljettaja juoksi hädissään autosta ulos ja kysyi, miten kävi. Pikku-Kalle vastasi: "Suomi voitti 4–1."
Pikku-Kalle tuli koulusta ja sanoi: -Isä! Isä! Opin koulussa monta uutta sanaa! -No, oliko teillä äidinkieltä? Isä kysyi. - Ei, vaan opettaja kompastui kynnykseen! Pikku-Kalle vastasi.
Pikku-Kalle oli ensimmäistä päivää koulussa ja opettaja kyseli oppilaitten nimiä. Pikku-Ville kertoi vuorollaan: "Ville". Tähän opettaja vastasi: "Eieiei! Täällä ei käytetä lempinimiä. Sinun oikea nimesihän on Viljami". Seuraavaksi tuli Pikku-Kallen vuoro. Kalle mietti hetken ja huusi sitten iloisesti: "Kaljami!"
Pikku-Kalle vietiin ensimmäistä kertaa kirkkoon. Kun pappi saapui alttarille mustassa asussaan, Kalle nousi ylös ja huusi lujaa: "Katso, äiti! Lepakkomies!"
Pikku-Kalle ajoi pyörällä korttelia ympäri ja äiti katseli portailta. Ensin Pikku-Kalle huusi: "Katso äiti, minä osaan ajaa vain yhdellä jalalla". Toisella kierroksella Pikku-Kalle huusi: "Katso äiti, minä osaan ajaa yhdellä kädellä!". Kolmannella kierroksella Pikku-Kalle huusi: "Katso äiti, minä osaan ajaa ilman käsiä!" Seuraavan kerran kun Pikku-Kalle tuli äitinsä kohdalle hän sanoi: "Katfo äiti, minä ofaan ajaa ilman hampaifa."
Pikku-Kalle kysyi ruotsalaisilta turisteilta: "Mikä erottaa ihmiset apinoista?" "No mikä?" kysyivät ruotsalaiset. "Pohjanlahti."
Pikku-Kalle potkiskeli uutta palloaan. Pikku-Ville ihaili palloa. Kalle sanoi: saat palloni, jos saan iskeä kolme raakaa kananmunaa päähäsi. -Sopii. Yksi muna...läts...kaksi munaa...läts... No, iske se kolmas jo! -Empäs, menettäisin palloni.
Pikku-Kalle oli jäänyt kiinni tupakan poltosta koulussa. Opettaja soitti Pikku-Kallen isälle ja ilmoitti: "Teidän lapseltanne on löytynyt Marlboro-aski." "Kauheaa!" sanoi isä. "Yleensä hän polttaa Belmontia!"
Pikku-Kalle oli uskonnontunnilla. Opettaja lukee: "Jeesus teki vedestä viiniä!" Pikku-Kalle huutaa: "Meidän isä on Jeesusta mahtavampi!" Opettaja vastaa: "Miten niin?" Pikku-Kalle: "Se osaa muuttaa veden pontikaksi!"
Pikku-Kalle laski kaidetta alas. Isää se alkoi ärsyttää, ja hän naulasi ison naulan kaiteen päähän. Kalle huomasi sen ja laskeminen loppui. Sitten Matti-setä tuli kylään. Hän leikki Kallen kanssa, ja alkoi laskea kaidetta alas. Kohta kuului "Iik"-huuto. Pikku-Kalle kysyi: "Miten kävi, Matti-setä?" Siihen vastattiin: "Sano tädiksi vaan!"
Pikku-Kalle ja äiti olivat saunassa. Sitten Pikku-Kalle huusi: "Äiti, mä näen sun vittus!" Äiti raivostui otti Kallen hiuksista kiinni, pyöritti Pikku-Kallen päätä ja kysyi mitä nyt näet? "Kiuas, ämpäri, vittu, kiuas, ämpäri, vittu..."
Pikku-Kallen mummo lukee Kallelle kirjaa: "Ja niin Kuningatar synnytti tyttären kuninkaalle." Sitten Kalle kysyy: "Mitä synnyttäminen on?" Siihen mummo vastaa että: "No, se on vähän niin kuin lahjoittaminen.." Seuraavana päivänä Kallella on papukaija koulussa, koska hän pitää esitelmän. Kun esitelmä oli luettu, opettaja kysyy Kallelta, mistä hän oli saanut papukaijan. Siihen Kalle vastasi: "Mummo synnytti sen minulle."
Koulussa opettaja kysyy oppilailta, haluavatko he päästä taivaaseen. Kaikki muut viittasivat paitsi Pikku-Kalle. Opettaja kysyy Kallelta: "Etkö halua taivaaseen?" Kalle vastaa: "Kai minä haluaisin, mutta isällä on yritys, jonka minä perin, mutta se menee päin helvettiä."
Pikku-Kalle tulee kouluun tunnin myöhässä. Opettaja kysyy miksi Kalle tuli myöhässä. "Myöhästyin koska minut ryöstettiin matkalla." "No mitä sinulta vietiin?" "Läksyt."
Pikku-Kallen perheessä oli kaikilla muilla yskä paitsi Pikku-Kallella. Kalle meni kouluun ja opettaja sanoi Kallelle: "Onpa outoa, että sinulla ei ole yskää." Sitten Pikku-Kalle pieraisi ja sanoi: "Minulla onkin pyrstöyskä!"
Isä opetti Pikku-Kallelle, ettei ollut sopivaa sanoa "Minua pissattaa". "Kun sinua pissattaa, sano vaikka, että sinua laulattaa." Seuraavana päivänä Pikku-Kalle meni yökylään mumminsa luokse. Hän heräsi yöllä ja sanoi: "Mummi, minua laulattaa". "Nyt on jo liian myöhä lauluun", Mummi vastasi. "Mutta kun mua laulattaa ihan hirveästi." "No laula sitten, mutta ihan hiljaa mummin korvaan."
"Äiti, millainen hedelmä on vihkoosi?" Pikku-Kalle kysyy. "Miten niin? Eihän sellaista hedelmää ole", äiti kummastelee. "No kun opettaja antoi tehtäväksi piirtää vihkoosi, ananas, omena ja banaani."
Pikku-Kalle tulee kouluun monen päivän lintsaamisen jälkeen. "Koulussa on käytävä!" opettaja raivoaa kovaäänisesti Kallelle. "No onhan täällä luokkiakin", Kalle vastaa.
Pikku-Kallelle opetetaan koulussa: "Jos tulee tulipalo, mene suoraan ulos, äläkä ota mukaan mitään.". Kotona pikkukalle herää yöllä, kun äiti huutaa: "Heti ulos, täällä palaa!". Pikkukalle huutaa äidille, että "Odota, riisuudun ensin!".
Äiti lähetti Pikku-Kallen kauppaan ostamaan persiljaa. Matkalla Pikku-Kalle kuitenkin unohti tuotteen nimen, ja niinpä hän kysyi kaupassa myyjältä: "Onko teillä pyllyheinää?"
Pikku-Kalle oli isänsä kanssa katsomassa uimakilpailuja. Kuuluttaja kuulutti, että seuraavana vuorossa on naisten rintauinti. Tällöin Pikku-Kalle kuiskasi isälleen: "Mitä ihmettä? Eivätkö ne saa käyttää käsiään?"
Pikku-Kallen äidillä oli vieraita. Pikku-Kallelle tuli vessahätä, ja niinpä hän sanoi äidilleen, että häntä paskattaa. Äiti torui, että vieraiden kuullen ei saa sanoa noin, vaan pitää sanoa hienosti kiertäen. Jonkun ajan päästä Pikku-Kalle tuli sanomaan äidilleen: "Äiti, äiti! Minulla tuli paskat housuun hienosti kiertäen."
Koulussa opettaja kysyi Pikku-Kallelta, että montako ilmansuuntaa on olemassa. Pikku-Kalle vastasi, että niitä on seitsemän. Opettaja kysyi, että eikö niitä ole kuitenkin kahdeksan. Pikku-Kalle vastasi, että niitä on enää seitsemän, koska edellisenä iltana TV-uutisissa oltiin kerrottu, että presidentti söi lounaan.
Pikku-Kalle meni nakkikioskille, ja tilasi nakkisämpylän. Myyjä kysyi, että tuleeko kaikki mausteet. Pikku-Kalle vastasi: "Jätetään vähän muillekin."
Pikku-Kalle oli saanut paidan, jossa oli laivan kuva. Pikku-Kalle puki paidan päälleen ja esitteli sitä kaikille sanoen: "Katsokaa, minulla on aluspaita!"
Kuinka usein bussi pysähtyy tällä pysäkillä? vanha täti kysyi Pikku-Kallelta linja-autossa. -Vain kerran. Sitten se jatkaa matkaa.
Pikku-Kalle oli saanut joululahjaksi rummut. Hän oli niistä tietysti hyvin ylpeä ja kerskui kavereilleen. -Uskotteko muuten, että nämä ihmerummut pystyvät kertomaan kellonajankin? -No ei varmaan uskota, kaverit totesivat. Kallen ei auttanut muu kuin istahtaa rumpujen taakse, ja pian alkoi jumalaton meteli. Samassa yläkerrasta koputettiin täysillä kattoon, ja römeä miesääni kiljaisi: -Hiljaa! Kello on puoli yksi yöllä!
Pikku-Kalle oli päässyt vanhempiensa kanssa ravintolaan syömään. Annokset olivat niin mahtavia, että jokaiselle jäi jotakin lautaselle. Äiti, joka oli kovin nuuka, ilmoitti tarjoilialle: -Voisitteko tuoda minulle muovipussin, niin voisimme viedä ruuantähteet koirallemme? -Jippii, Kalle hihkaisi. -Mä saan koiran!
Pikku-Kalle oli hiekkalaatikolla leikkimässä. Kolme poikaa tuli kysymään "tietääkö Kalle mitä penis tarkoittaa ?" Pikku-Kalle meni kysymään äidiltä. Äiti ei halunnut opettaa pojalleen huonoja tapoja ja vastasi kravatti. Sitten pojat kysyivät Kallelta tietääkö hän mitä tarkoittaa homo. Kalle meni kysymään äidiltä. Äiti ei halunnut opettaa pojalleen huonoja tapoja ja sanoi sellainen poika kuin sinäkin. Pojat kysyivät seuraavaksi Kallelta mitä tarkoittaa ilotalo. Kalle kysyi taas äidiltä. Äiti ei taaskaan halunnut opettaa pojalleen huonoja tapoja ja sanoi sellainen talo kuin meilläkin. Sunnuntaina Pikku-Kalle meni äidin kanssa kirkkoon. Kalle huomasi, että papilla oli kravatti vinossa. Kalle huusi: "Hei pappi sulla on penis vinossa !" Pappi kysyi: "Mikäs poika se sinä olet ?" Kalle vastasi: "Mä oon se homopoika sieltä ilotalosta."
Pikku-Kalle piti letuista, mutta söi niitä liikaa. Äiti yritti hillitä häntä. - Jos syö lettuja liikaa, niin vatsa kasvaa tosi paksuksi. Kerran Pikku-Kalle huomasi raitiovaunussa raskaana olevan naisen. Pikku-Kalle juoksi naisen luo ja osoitti häntä sormellaan: - Hähää! Minä tiedän, mitä sinä olet tehnyt!
Pikku-Kalle oli tulossa kaupasta kun hänen kaverinsa kysyi: "Miten sinä jaksat kantaa noin paljon maitoa?" Pikku-Kalle vastasi: "No kun se on kevytmaitoa."
Pikku-Kallelta kysyttiin, mikä hänestä tulee isona. Kalle vastasi: "Automaatti, koska se ei tee mitään – se vain saa rahaa".
Pikku-Kallella oli kaksi koiraa toisen nimi oli housut ja toisen muna.Pikku-Kalle oli mennyt kauppaan koirien kanssa.Pikku-Kalle jätti koirat kaupan ulkopuolelle Pikku-Kalle oli sanonut koirille, että odottaa tässä.Sillä aikaa kun Pikku-Kalle oli kaupassa housut kiipesi ylös ja muna meni piiloon.Kun Pikku-Kalle palasi kaupasta hän huusi kovaa...Housut alas ja muna esiin.
Pikku-Kalle oli koulussa ja opettaja kysyi Kallen nimeä ja Pikku-Kalle sanoi en minä tiedä. Sitten koulun jälkeen pikku-kalle meni kotiin. Äiti pelasi puhelimella Kalle kysyi Mikä minun nimeni on? Äiti vastasi jes jes. Isä puhui puhelimessa, Pikku-Kalle kysyi isältä Mikä minun nimeni on? Isä sanoi turpa kiinni. Pikku sisko oli vessassa. Pikku-kalle kysyi Mikä nimeni on? Pikku sisko sanoi Syvällä syvällä pöntössä. Pikku veli leikki muumeilla. Pikku-kalle kysyi Mikä minun nimeni on? Pikku veli sanoi Muumipappa muumipappa. Seuraavana päivänä Pikku-Kalle meni kouluun. Opettaja kysyi Mikä sinun nimesi on? Pikku-Kalle vastasi Jes jes. Opettaja sanoi Eikun oikeasti? Pikku-Kalle vastasi Turpa kiinni. Opettaja sanoi Nyt kyllä joudut rehtorin puhutteluun! Rehtori kysyi Missä sinä asut? Pikku-Kalle vastasi Syvällä syvällä pöntössä. Rehtori kysyi Mikä on koti-osoitteesi? Pikku-Kalle vastasi Muumipappa muumipappa.
Pikku-Kallen mummo lähetti Kallen torille ostoksille. Pikku-Kalle kysyi, mitä hänen pitäisi sanoa. Mummo sanoi Kallelle:-Sanot kaikkeen mitä sinulle sanotaan kyllä. Torilla Kallea vastaan tuli poika joka kysyi: -Haluatko turpaan. Pikku-Kalle vastasi kyllä, ohjeiden mukaan. Niinpä hän sai turpaan. Pikku-Kalle kertoi tämän mummolleen. Mummo lähetti Kallen taas torille. Tälläkertaa hän sanoi: -Sano kaikkeen ei. Kun Pikku-Kalle oli torilla, eilinen poika tuli kysymään Kallelta: -Joko riitti? Kalle vastasi ohjeiden mukaisesti, ei.